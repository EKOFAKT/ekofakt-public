Olga je mladá dívka z vesnice, která má moc ráda přírodu. Často odpočívá v lese a někdy v něm i přespává. Čím dál častěji ale vidí, že se lidé v lesích neumí chovat. Odhazují odpadky všude kolem sebe a znečišťují lesní studánky. Proto se Olga rozhodla, že se bude věnovat dětem a naučí je od malička, jak se mají chovat v přírodě. Připravuje pro ně zábavné a naučné hry, učí je čistit studánky a uklízejí společně odpadky po nevychovaných lidech. Za odměnu pak s dětmi v lese přenocuje. To pro ně bývá ten největší zážitek! Olga je pro děti jejich opravdová ekohrdinka!