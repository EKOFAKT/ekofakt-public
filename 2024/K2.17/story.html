Říkali nám, že lesy se mají občas prosekat, aby se ke všem stromům dostalo slunce. Je to prý ekologické. Co když je ale všechno jinak? Kdo z nás je tady vlastně EKOHRDINA?! Poslechněte si můj příběh:
<br><br>
V jednom lese byl zasazený strom, byl to smrček. Rostlo jich tam více společně s duby a náš strom byl zasazen lesníkem Josefem hned vedle jednoho z dubů. Když tak smrk rostl, bavil se s mladou doubkou, která rostla vedle něj, a měl blízko sebe i nejlepší kamarádku veverku, která v jeho korunách už vychovala hodně mláďátek. Roky ubíhaly a ze smrčku se stal velký smrk. Nejšťastnější byl, když se jeho kořeny poprvé dotkly kořenů doubky. Postupně se začaly proplétat víc a víc a smrk byl šťastný. Každý rok se polekal, když se jeho doubce zabarvilo listí a pak opadalo…
<br><br>
A právě v tom období, kdy opadala a už byl sníh, procházelo kolem plno lidí, kteří říkali: ,,Tenhle je ještě malý, vezmeme jiný“. Smrk tomu ale nerozuměl. O pár dalších zim později, když už veverka spala zimním spánkem, ho v noci probudil hluk. Uviděl světlo a probudil doubku. Když se dostalo světlo až přímo k němu, spatřil dva lidi, ale ani jeden z nich nebyl známý Josef, který ho někdy chodil navštěvovat. Ti lidé chodili mezi stromy a pak se zastavili právě u něj…, bál se o doubku, a tak se vzepjal…, lidé vytáhli pilu, byl to obrovský hluk, a on cítil, jak pomalu padá k zemi. Doubka byla hodně vyděšená, už necítila jeho silné kořeny, které ji držely, cítila jen mrtvé kořeny pod hlínou. Hluk probudil i veverku, celá rozespalá utekla hlouběji do lesa.
<br><br>
Smrk se probudil přivázaný na střeše auta. Nikdy v životě se nepohyboval, natož takovou rychlostí. Když auto zastavilo, spadly z něj provazy a shodili ho na zem. Cítil, jak se mu zlomila větev, na které si kdysi hrávala veverčátka. Dali ho vedle krbu a smrk cítil, jak pomalu vysychá. Další den na něj pověsili barevné koule a škrtili ho barevným drátem. Vzpomínal přitom na doubku a doufal, že ji nepotká stejný osud, a na veverku. Ještě v sobě cítil její prázdné hnízdo a bylo mu smutno. Lidi pod něj dali barevné krabice, které potom lidská mláďata roztrhala. Bál se, že ho čeká stejný osud jako ty krabice.
<br><br>
A tak tam u krbu osychal ještě další dny, než ztratil svou krásnou, svěží zelenou barvu. Třetího dne ho odnesli lidé, kteří ho předtím uřezali, a nacpali ho do pytle. Bylo mu fakt moc smutno a nemohl dýchat, zase ho naložili do auta. Celý se chvěl a bál se, co s ním bude. Když auto zastavilo, vyhodili ho lidé před popelnice, kde už leželo pár jiných stromů. V bolestech a na odpadcích umíral. Vzpomínal na doubku, jak s ní mohl prožít život, kdyby nebylo zásahu lidí, a přemýšlel, kolik stromů už dopadlo jako on…A nakonec umřel.
<br><br>
Je komunita stromů méně důležitá než ta naše? Můžeme s jistotou tvrdit, že stromy necítí bolest? Je lepší žít v souladu s přírodou, nebo ji neustále kultivovat a přetvářet podle lidských potřeb? Je ekologické brát přírodě něco, co pohlcuje CO2? Je nutné kácet stromy, když je chceme použít jen jako vánoční okrasu? Nejsou skutečnými ekohrdiny jen primitivní národy, které žijí jako součást přírody; nebo zvířata, třeba veverka, nebo jelen?
<br><br>
<b><u>Najde se aspoň jeden EKOHRDINA v našem světě civilizovaných lidí?</u></b>