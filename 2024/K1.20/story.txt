Hana je devítiletá holčička, která chodí do 3. třídy. Dopoledne se učí ve škole a po obědě vždycky rychle pospíchá domů. Odpoledne tráví u blízké řeky Voděnky. Její největší zálibou je čištění řeky od různých nečistot, které se do ní dostávají z lidských obydlí. V létě u řeky často sedávají turisti, kteří do vody házejí všechny možné odpadky, které se jim nechtějí nosit v batohu. Hana se na tu spoušť nemůže dívat a snaží se z přírody odnést co nejvíce papírků, plechovek a PET lahví. Vždycky na jaře Hanka pozve všechny své kamarády a spolužáky a společně celý víkend uklízejí nejen kolem řeky, ale také kolem blízkých lesů. Maminka ji pak doma vždycky pohladí a pochválí: „Ty jsi naše malá ekohrdinka“.