Za mého ekohrdinu jsem si zvolila verku obecnou. 
Od malička ji mám moc ráda, protože mi maminka vyprávěla pohádky před spaním právě o veverkách.
Veverky pozoruji  téměř každý den, když jdu do školy v parku.
Veverka je savcem, který je unikátní vzhledem a svou povahou. Líbí se mi na ni její pracovitost a aktivita. Umí běhat rychlostí až 19 km za hodinu, je aktivní přes den, ale v hlavní části dne je většinou v úkrytu, protože se vyhýbá případnému nebezpečí.
 Mezi její predátory patří především kuna lesní, kočka divoká, liška obecná a lasice kolčava.
Hledáním potravy stráví veverka až 80 procent dne, tvoří ji především semena šišek, houby, které suší v hnízdě a různé plody např. vlašské ořechy a lískové oříšky. 
Právě proto, že se veverka obecná neukládá k zimnímu spánku, musí si koncem léta a na podzim ukrýt dostatečné množství zásob, které jí umožní přečkat chladné měsíce. Zásoby si zahrabává do země, ukládá je do stromových dutin či přímo do hnízd, aby je měla v tuhých mrazech vždy „při ruce“. Veverka má o ukrytých zásobách skvělý přehled, ale protože si poschovává vlašských a lískových ořechů větší množství, než dokáže spotřebovat, část ukrytých zásob si nevyzvedne. Často jsme pozorovala divoké veverky, jak si chodí své zásoby zahrabané v zemi kontrolovat. Dokonce jsem viděla, že veverka své ukryté zásoby po dešti kontroluje a když vyčnívají tak je zahrnují listy a hlínou, aby nebyly vidět. Veverky většinou nespotřebují všechny zásoby a tak díky nim, vyrostou na jaře v místech, kde bychom to vůbec nečekali nové stromečky. Proto jsem si zvolila veverku za svou ekohrdinku, protože každý rok vysadí spoustu nových stromů, a tím přispívá k lepšímu životnímu prostředí. A ještě k tomu je výhradním vegetariánem!