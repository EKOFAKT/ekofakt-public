Jednou na planetě Zemi lidé vymýšleli spoustu vychytávek, které ale nebyly vhodné pro přírodu. Nefungujicí stroje se všude válely. Všude se válela i spousta odpadků. Časem se stalo, že  se zvířata začala rodit pomíchaná. Například jako krokodýl s hlavou žraloka, myš s tělem včely,  podvodní kočka. Tato zvířata začali všichni nazývat Jiňáčci. Všechno to znečištění začalo všem obyvatelům louky vadit. V jezeře se nedalo pomalu napít, často nekvetly kytky na louce, protože byly zaházeny harampádím. Všichni na louce se začali obávat přeměrného znečištění Země a jejich další budoucnosti, respektive jejich záhuby.

Na louce pomalu utichal život, protože se všichni začínali bát. Zvířata Jiňáčci všechny vyzývala, aby se nebáli, ale aby začali o svou planetu bojovat. Jiňáček včelomyš vymyslela, že svou louku, a taky Zemi, zachrání! Vymysleli kontejnery na sběr odpadků a Brouk odpadky odvážel odvážedlem, větší obyvatelé louky odtahovali velké odpadky ke skládce. Všichni obyvatelé louky začali uklízet svou louku a jezero. Vše se jim podařilo dokonale uklidit. Na louce si určili hlídky vosy. Každý, kdo loukou procházel a odhodil odpadek,  byl potrestán vosím píchnutím. 
Za nějaký čas si lidé všimli, že se obyvatelé louky chovají jinak a že louka vypadá jinak. Na louce nejsou odpadky! Tím si lidé vzpomněli na dobu, kdy příroda nebyla zaházená odpadky a vynálezy, které už se nikam nevešly. A tak začali třídit odpadky i lidé. Všechny vynálezy a výrobky museli vyrábět tak, aby se daly opravit, nebo jinak dále využít. Planeta Země se začala čistit, nemoci mizet a odpadků ubývalo. A jako symbol čistoty a ekologie zvolili včelomyš díky které to všechno začalo!