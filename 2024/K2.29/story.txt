Lorenzo je inter-galaktický hrdina zachraňující lidmi obydlené vesmíry, které jsou zavalené odpadem. Je to muž středního věku, vysoký a pravděpodobně okouzlující. Přesto nosí masku přes půlku obličeje. Oblečen bývá do úplného trojbarevného obleku a na zádech mu vlaje velký nadýchaný zelený plášť.

Lorenzo má různé schopnosti, které mu usnadňují jeho práci. A práce má opravdu hodně. Musí se postarat o veškeré ekologické, a to jak malé, tak i velké katastrofy. K tomu potřebuje létání, které ovládá velmi dobře, plášť mu to umožňuje. Navíc je mistrem teleportace a telekineze. A největší a nejpotřebnější schopností je inter-galaktický výmaz všeho odpadu v okruhu 1000 světelných let.

To všechno dokáže můj ekohrdina Lorenzo.