Už jste někdy přemýšleli, co mohou mít Lichožrouti společného se svatým Martinem? Přece koně! 
Nevíme jak vaše pračka, ale ta naše vydá vždy nějakou tu lichou ponožku navíc. To je skvělá příležitost k vytvoření koně pro svatého Martina a při projížďce v atriu školy se poohlédnout po polovině šarlatového pláště, o který se dle legendy Martin rozdělil s žebrákem. 
I my jsme přemýšleli, o co se nejen 11.11. můžeme s druhými podělit. O úsměv, o pozdrav, o pár hezkých slov...V ošatce zabalení do pláště pak nalézáme martinské ořechové rohlíčky a o naše koně se také dělíme. Už se na nich po chodbách prohánějí naši spolužáci z 1. stupně, hyjé!