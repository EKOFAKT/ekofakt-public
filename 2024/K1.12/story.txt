Ahoj, jsme tři Ekohrdinky. Tohle video jsme natočily, aby si někteří lidé uvědomili, že se k přírodě mají chovat slušně, protože existují lidé, kterým na přírodě hodně záleží.

V první scénce Ekohrdinka Pepča napomíná děti, které vyházely odpadky na zem, a kopaly do nich. Musela jim připomenout, že odpadky se v přírodě rozkládají měsíce i roky, a navíc tím znečišťují přírodu. Připomenula jim i třídění odpadu.

Druhá Ekohrdinka Terezka zachránila les před požárem, protože mladí táborníci si chtěli opéct mňamky, ale neuvědomili si, že požár, který by mohl vzniknout, by mohl ublížit přírodě i zvířátkům. Připomněla jim, že oheň je nebezpečný pro vše živé.

Poslední Ekohrdinka Natka chtěla ukázat dětem, že nesmíme ničit přírodu trháním nebo kopáním do hub, že pokud je neznáme, tak je neničíme, že mohou být ozdobou lesa. Upozornila je, že by mohly vysázet nové stromy, protože jsou pro nás velmi důležité.

Jako „Ekohrdinky“ se snažíme zanechat vzkaz přírodě, aby lidé byli ohleduplní, zbytečně neničili stromy, houby, nevyhazovali odpadky, a když chtějí tábořit, tak jedině na označených místech. Važte si naší přírody, ráda se vám za to odmění, připomeňte to i svým blízkým, ať se počet nezbedníků zmenší. Přidejte se k nám a chraňte přírodu. Je to naše budoucnost. Staňte se také s námi Ekohrdiny.