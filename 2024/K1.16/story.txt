Ekohrdina Kors žil dříve v jiné galaxii. Před dvěma tisící lety přišel na naši planetu a od té doby žije v hlubokých lesích, kde je klid. Má dva věrné kamarády a pomocníky – lišku Fogi a jelena Dorse. Společně už spoustu let ochraňují lesy od všech zlých lidí, kteří by chtěli ničit přírodu nebo ubližovat zvířátkům.

Nedávno v noci přistihli dva pytláky, kteří se právě chystali chytat malé zajíčky a ukrást několik stromků. Když se Kors před pytláky zjevil, málem leknutím omdleli. Vůbec netušili, co to je, podobného tvora ještě nikdy neviděli. Vzali nohy na ramena a utíkali z lesa pryč.

Kdyby vás snad někdy napadlo ničit lesy nebo ubližovat zvířátkům, nedělejte to! Kors se svými pomocníky má pod kontrolou každý kousek lesa.