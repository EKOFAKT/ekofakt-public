Mým hrdinou je opička, kterou jsem si ušil ve škole ze staré barevné ponožky.
Líbí se mi její puntíkaté uši, červené vlasy i žlutý čumáček, na který jsem jí vyšil úsměv. Opičku jsem vyplnil vatou a do bříška jsem jí nasypal levanduli, aby krásně voněla. Na těle má opička proužky a na nohách stejné puntíky jako na uších.

Když jsem opičku došil, měl jsem velkou radost. Ještě ten den jsem jí vzal na výlet domů, abych se pochlubil mamince, tatínkovi i mladší sestře. Té se opička tak líbila, že jsem pro ni začal šít druhou.

Nejlepší ze všeho je, že jsem si opičku vyrobil z ponožky, kterou už jsme chtěli vyhodit. V odpadkovém koši je prázdno a v postýlce mám nového kamaráda.