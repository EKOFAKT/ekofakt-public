Můj EKO hrdina je oslík. Jmenuje se Jurášek. Je vyrobený z bílošedé ponožky s dírou. Ponožka už by se nosit nedala. Jiní lidé by roztrhlou ponožku vyhodili, ale já jsem si z té ponožky udělala nejlepšího kamaráda. Je vyplněný měkkou vatou, takže je antistresový a taky je dobrý na spaní.

Můj oslík má roztomilý čumák a krásné veliké uši. Má ruce i nohy. Má i ocásek z plsti a nádherná černá očíčka, která mi půjčila moje sestra.

Můj oslík patří mezi superhrdiny, a proto si obléká červený plášť s bílými puntíky. Super schopností mého oslíka je učit lidi, že věci, které na první pohled vypadají, že už jsou k ničemu, se dají ještě použít. Dají se z nich udělat velké věci.