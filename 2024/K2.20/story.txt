Nakreslila jsem obrázek, jak si já představují eko hrdinu, a co by takový hrdina měl dělat.
V prvním obrázku, je že bychom se měli starat o zvířata a neubližovat jim. Myslím tím, že bychom neměli týrat zvířata, ale být k nim ohleduplní a starat se o ně. V následujícím obrázku je, že nemáme vyhazovat odpadky do moře. Měli bychom si uvědomit, že v moři žijí také živí tvorové, kteří si nezaslouží, abychom se k nim takto bezohledně chovali. Proto bychom se měli nad takovým chováním zamyslet a všichni třídit odpad. Tím navazuji na třetí obrázek mé kresby. Odpad třídíme do daných kontejnerů. Modrý slouží pro papír, žlutý na plast a zelený na sklo. Také máme hnědý kontejner, který je určen na bio odpad. Čtvrtý obrázek poukazuje na to, jak je nebezpečný odpad pro zvířata v moři. V moři a oceánech plave více než 150 miliónu tun plastu. Mořští živočichové si plasty spletou s potravou a polykají je nebo se do odpadu, včetně zbytků rybářských sítí zamotají. Plasty mají negativní vliv i na lidské zdraví.
Toto téma jsem si vybrala, protože mi není jedno, jak se lidé chovají k přírodě a planetě.
Pojďme se nad tímto všichni zamyslet a pokusme se společně zachránit planetu.