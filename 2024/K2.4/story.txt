Všichni jsme ekohrdinové!
    Proč hledat jednoho ekohrdinu? My jsme všichni děti planety Země a společně ji
musíme chránit! Rozhodli jsme se pracovat jako tým, třída, skupina, která chce mít své
životní prostředí pěkné a čisté. Společně vyrůstáme, společně si hrajeme, společně se učíme a
chceme tedy i společně chránit čistotu našeho nejbližšího okolí.
    Jsme děti z Ostravy Heřmanic. V naší obci máme popelnice a kontejnery na tříděný
odpad, který se pravidelně vyváží do OZO. Společně s rodiči se snažíme třídit náš odpad
z domácností. Ve škole máme plastové barevné popelnice na každém patře a děti z celé školy
se učí třídit již od malička. Pravidelně naše škola také pořádá úklidové práce nejbližšího
okolí. Společně se všichni snažíme, aby se nám v Heřmanicích dobře žilo.
    Ano. Považujeme se za ekohrdiny, i když JEN třídíme odpad. Myslíme si, že tím to
všechno začíná. Třídíme odpad a udržujeme čistotu kolem naší školy a v nejbližším okolí.
Zatím jsme malí a moc toho nevíme. Ale jsme hrdí i na to málo, co můžeme.