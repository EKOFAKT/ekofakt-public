<b>Stromy jsou jedny z největších organismů, které jsou kolem nás.</b>
<br><br>
<b>Strom je opravdovým eko- superhrdinou  - nejenže je sám užitečný tím, že udržuje příznivé mikroklima ve svém okolí, dává živočichům kyslík, ale je i pro mnohé organismy obydlím a dobrým hostitelem a také poskytuje potravu ať již v podobě vlastních plodů a květů či ve formě trouchnivějícího dřeva, v neposlední řadě pomáhá udržovat životodárnou vodu v přírodě a krajině.</b>
<br><br>
<b>Každý strom</b> má své obyvatele, jak v kořenech, kmeni, tak v koruně stromu. Strom je vlastně sídlištěm a útočištěm pro mnohé organismy, ať už živočichy, rostliny či houby. Kořeny stromů poskytují obydlí pro drobné hlodavce, larvy brouků, motýlů, jsou staveništěm pro mravence.
Houby by nikdy nebyly tak krásné, kdyby neexistovaly stromy, neboť kořeny stromů poskytují houbám spojenectví pro mykorhizu, kdy strom poskytuje houbám živiny a houby stromu zajišťují vodu.
Na dubu můžeme najít i rostliny jako je jmelí či ochmet. V dutinách stromu se mohou ukrývat
ptáci, netopýři, brouci, ploštice, včely, vosy, motýli, pavouci
<br><br>
Na mém obrázku jsem se snažila zachytit co nejvíce organismů, které právě obývají stromy – zvláště pak dub. Dub je mým oblíbeným stromem.
<br><br>
<b>Roháč obecný</b> – je naším největším broukem, potřebuje ke svému životu trouchnivějící dřevo, které mu slouží k potravě. Ideálním stromem pro roháče je starý dub, na kterém vždy najdeme části odumírajícího a trouchnivějícího dřeva pro vývoj jeho larev.
<br><br>
<b>Stonožka škvorová</b> - je jedním z druhů hmyzu, který taktéž obývá stromy. Zbarvení je obvykle hnědé. Ve dne se schovává pod kameny, kůrou a v pařezech. Za tmy se vydává na lov drobných živočichů
<br><br>
<b>Myšice lesní</b> - je hlodavec, největší z českých myšic. Živí se semeny a plody, malou část potravy tvoří také drobní živočichové (pavouci, hmyz, měkkýši). Je zdatným lezcem, proto dokáže šplhat až do korun stromů. Obydlí si myšice staví na zemi mezi kořeny, pod kameny či dřívím, ale také ve stromových dutinách nebo budkách pro ptáky. Stanovištěm myšice je lesní prostředí všeho druhu.
<br><br>
<b>Sýkora modřinka</b> - je jednou z našich nejběžnějších sýkor. Jako ostatní dutinoví ptáci je i sýkora modřinka závislá na starých stromech s dutinami. Obvykle tedy hnízdí ve stromových dutinách v listnatých porostech, ale s oblibou obsazuje i ptačí budky v parcích a zahradách.
<br><br>
<b>Brhlík lesní</b> - je známý hlavně díky tomu, že po kmenech stromů šplhá i hlavou dolů a hledá hmyz ukrytý pod kůrou. Hnízdí pouze jednou ročně a to v dutinách stromů, nejčastěji vydlabaných některým datlovitým ptákem, zvláště ve starých dubech. Zajímavé je pak to, že když je pro něj otvor příliš velký, jednoduše si jej přizdí blátivou hmotou podle sebe.
<br><br>
<b>Veverka obecná</b> - je akrobat stromů, svými skoky mezi větvemi dokáže zdolat vzdálenost až 4 m. Veverja  je stromový i pozemní hlodavec.
<br><br>
<b>Strakapoud velký</b> - je naším největším strakapoudem. Pod kůrou stromů hledá larvy hmyzu. Šplhá přitom jako ostatní strakapoudi s pomocí silných drápů. Živí se ale i ořechy, semeny a bobulemi. Můžeme jej spatřit v lesích, parcích i zahradách s velkými stromy. 
<br><br>
<b>Sojka obecná</b> - je ostražitý a pozorný hlídač lesa, svým varovným křikem upozorňuje na nebezpečí. 
<br><br>
<b>Puštík obecný – využívá dutiny stromu k hnízdění.</b>
<br>
<b>Žlabatka dubová</b> – produktem jejich larev jsou kulovité duběnky.
<br><br>
Strom je prostě velkým sídlištěm:), obvzláště strom starý. Je mi líto, že ve městech máme málo strarých stromů a, když chci obdivovat starý strom tak musím až daleko za město. Lidé se bojí starých a trouchnivých stromů a tak je kácejí, proto pak tolik ubývá brouků a hmyzu, protože ti pak ztrácejí své domovy. Lidé by se měli o stromy lépe starat, aby se jich nebáli a uměli spolu žít.
