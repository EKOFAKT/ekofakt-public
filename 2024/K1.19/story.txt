Ekohrdinka Amálie se zjevuje jen tam, kde je úplný klid. Bojí se lidí, proto ji nikdy na vlastní oči neuvidíte. Když se cítí v bezpečí, pouští se do své práce. Pomáhá všem zvířátkům v lese, krmí je a ošetřuje. Dokáže uzdravit i zraněné ptáčky. Ptáčátka, která vypadla z hnízdečka, vrací zpět ptačím maminkám. Když zrovna nepotřebují pomoc zvířátka, sbírá Amálie po lesích odpadky, které tam zůstaly po nepořádných houbařích. Každý z nás by si určitě přál potkat v lese naši ekohrdinku Amálku. Třeba se to jednou někomu podaří.